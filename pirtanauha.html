<!DOCTYPE html>
<html lang="en">
<head>
<meta charset="UTF-8">
<title>Taustatietoa pirtanauhalaskurista</title>
<meta name="viewport" content="width=device-width,initial-scale=1">
<link rel="stylesheet" href="css/colors.css">
<link rel="stylesheet" href="css/layout.css">
<link rel="stylesheet" href="css/print.css">
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Roboto&display=swap" rel="stylesheet">
</head>

<body class="muusivu">

    <div id="content">

<h1>Taustatietoa pirtanauhalaskurista</h1>

<p><a class="red" href="./">Pirtanauhalaskuri</a> ajattelee nauhankutojan puolesta, eli huolehtii siitä matematiikasta,
    joka yleensä hoidetaan kynällä, paperilla ja kännykällä tai ehkä taulukkolaskentaohjelmalla.
Jotta ymmärtää, mihin sitä matematiikkaa tarvitaan, pitää tietää, mistä on kyse.</p>

<h2>Pirtanauha</h2>

<p>Pirtanauha on kuteellisten nauhojen ryhmään kuuluva nauhatyyppi. Suomessa pirtanauha yhdistetään
    yleensä kansallis- ja kansanpukuihin sekä saamelaisten pukuihin, mutta hieman yllättäen näidenkin nauhojen historia on syvällä
    historian hämärissä. Hallstattin suolakaivoksesta löytyneissä tekstiileissä vuosilta 800-400 eaa. on
    yksi- ja kaksivärisiä nauhoja, jotka ovat rakenteeltaan ripsinauhoja eli peruspirtanauhoja. Ei tiedetä
    onko ne tehty pirralla vai lankaniisillä, mutta konsepti oli olemassa. Ensimmäiset pirtalöydöt ovat
    peräisin roomalaisajan Euroopasta ja niitä on useita. Pohjoismaista tunnetaan keskiajalta ainakin
    neljä kapeaa pientä nauhapirtaa: kaksi Bergenistä, yksi Gotlannista, yksi Turusta. Myös ainakin
    Manessen käsikirjoituksessa on kuva, jossa kaikesta päätellen kudotaan pirtanauhaa.
</p>

<figure>
<img class="centered" src="img/vaskindebandgrind_shm.jpg" width="300px">
<figcaption>Väskinden nauhapirta myöhäiskeskiajalta, kuva Statens Historiska Museum</figcaption>
</figure>

<figure>
    <img class="centered" src="img/nauhapirta_etusivu.jpeg" width="300px">
    <figcaption>Yksinkertainen moderni puinen peruspirta omasta kokoelmastani</figcaption>
</figure>

<p>Jos haluat nähdä, miten peruspirtanauhaa kudotaan nauhapirralla, olen tehnyt siitä videon.
    YouTubesta löytyy kyllä puolen tunnin videoita siitä, miten pääsee alkuun nauhan kutomisessa,
    mutta itse kutomisesta ei löytynyt mitään. Niin että piti sitten tehdä itse.
</p>

<!-- embedding code straight from YouTube, no need to invent the wheel again-->
<iframe class="centered" width="560" height="315" src="https://www.youtube.com/embed/6ls1hyEk-R0" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>

<p>Suomalaisessa ja saamelaisessa traditiossa tunnetaan kahdenlaisia pirtanauhoja: ripsinauha eli peruspirtanauha sekä
    poimittu pirtanauha, joka suomalaisella puolella tunnetaan myös nimellä "vironvyö". Pirtanauhatyyppejä on muitakin,
    mutta niitä ei ilmeisesti ole tehty meillä juurikaan. Samoin lähes kaikki suomalaiset pirtanauhat on tehty nauhapirralla,
    mutta niisillä kutominenkin on tunnettu. Nauhaloimen luomisen kannalta ei ole merkitystä sillä, kummalla välineellä
    nauha kudotaan.
</p>

<figure>
    <img class="centered" src="img/ripsinauha_Kansallismuseo_KA5564.jpg" width="300px">
    <figcaption>Suomalainen ripsinauha Kansallismuseon kokoelmista (tunniste KA5564)</figcaption>
</figure>

<figure>
    <img class="centered" src="img/vepsalainen_poimittu_Kansallismuseo_SU4952.jpg" width="300px">
    <figcaption>Vepsäläinen (suomensukuinen) kapea poimittu nauha Kansallismuseon kokoelmista (tunniste SU4952:3)</figcaption>
</figure>


<h2>Pirtanauhamallin lukeminen</h2>

<p>Monien pirtanauhojen kuvion lukeminen kuvasta tai valmiista nauhasta on suhteellisen yksinkertaista. Niinpä olen
    tehnyt näistä molemmista nauhoista mallit kätevällä ranskalaisella
    <a class="red" href="https://www.raktres.net/seizenn/#/">SeiZenn-sovelluksella</a> (olen myös kirjoittanut suomenkieliset ohjeet siitä,
    miten näistä kummankin tein, mutta se ei kuulu tähän). SeiZenn on itse asiassa PWA-sovellus, joten olen tehnyt osan
    näidenkin suunnittelutyöstä tabletillani.
</p>

<figure>
    <img class="centered" src="img/seizenn_inkle_KA5564.png" width="300px">
    <figcaption>Ripsinauhan ohje - lankamäärät, pujotusohje, nauhan simulaatio/kudontaohje</figcaption>
</figure>

<figure>
    <img class="centered" src="img/vepsalainen_monivarisempi_seizenn_inkle_2023-02-25T20_31_58.png" width="300px">
    <figcaption>Vepsäläisen poimitun nauhan ohje - lankamäärät, pujotusohje, nauhan simulaatio/kudontaohje</figcaption>
</figure>

<p><strong>Loimilankalaskurin kannalta tärkein informaatio on ylhäällä heti otsikon alla: eri väristen lankojen määrä nauhassa.</strong>
Kuten malleista näkyy, ylemmässä ripsinauhamallissa on yhteensä 21 lankaa, joista 8 on punaisia, 6 sinisiä ja 7 valkoisia. Nämä
langat ovat normaalisti kaikki samaa lankaa tai ainakin samanpaksuisia. Vepsäläisessä poimitussa nauhassa on yhteensä 29 lankaa, joista 
18 on valkoisia (poimintapohja), 5 on punaisia (kuviolangat), 2 on vihreitä (kuviolangat reunoilla) ja 4 on sinisiä.
Poiminnassa käytettävät kuviolangat ovat hyvin usein paksumpia kuin pohjalangat ja reunakoristeet, ja näin tein simulaationkin.
Käytännössä paksuus saadaan joskus käyttämällä lankaa kaksinkertaisena, eli tällöin yhteen pirran paikkaan meneekin 2 x loimen
pituus tätä lankaa.</p>


<h2>Mitä lankalaskuri laskee?</h2>

<p>Pirtanauha menee kudottaessa kasaan noin 10 prosenttia. Lisäksi tutkaimiin eli alun ja lopun hukkapaloihin menee tottuneelta kutojalta
    noin 30 cm lointa. Jos kutoja on kokematon tai nauhan päähän halutaan esimerkiksi tupsut kuten esimerkiksi esiliinannauhoissa
    usein on, saatetaan tarvita vielä enemmän lointa. <strong>Loimilaskuri laskee, kuinka pitkä loimi tarvitaan tietynlaista
        valmista nauhaa varten.</strong> Jos esimerkiksi tarvitaan 150 sentin vyöllinen ja siihen vielä 15 sentin tupsut päihin (eli 30 cm ekstraa),
        kirjoitetaan nämä luvut laskuriin ja se kertoo, että tarvitaan 225 sentin loimi. Nauhan maksimipituudeksi on asetettu
        1500 cm ja lisäloimen maksimipituudeksi 200 cm, kukaan ei oikeasti halua olla tekemisissä niinkään pitkän loimen kanssa.<br>
        Huom! Tämän vaiheen voi myös jättää väliin ja siirtyä suoraan kakkososioon.
</p>

<p>Seuraavassa vaiheessa laskuri laskee annettujen tietojen mukaan, miten monta metriä mitäkin lankaa tämän loimen luomiseen tarvitaan.
    Oletusarvoisesti langan tarpeen laskuri käyttää loimen pituutena ykkösvaiheessa laskettua mittaan, mutta jos sitä ei ole tai 
    mittaa halutaan muuttaa, voi Aseta pituus-nappia käyttää uuden pituuden asettamiseen. Tällöin maksimimitta on 2000 cm.
</p>

<p>Taulukkoon kirjoitetaan väri ja sen väristen lankojen määrä. Jos kyseessä on kuviolanka, sen voi tuplata. Rivejä on aina vähintään yksi,
    niitä saa lisää Lisää rivi-napilla. Värin nimeksi voi syöttää mitä vain, mutta lankojen määrä ei voi olla negatiivinen. Tavallaan
    olisi hienoa voida valita väri valikosta, mutta toisaalta tämä antaa käyttäjälle valinnanvapauden. Koska laskuri ei talleta Taustatietoa
    minnekään eikä se ole yhteydessä esimerkiksi tietokantaan, riskit vapaasta tiedonsyötöstä ovat aika pienet, käyttäjä saa sitten
    juuri sitä mitä tilaa.
</p>

<p>Kun käyttäjä on saanut kaikki värit syötettyä taulukkoon, hän painaa Laske-nappia. Laskurin alle tulostuu yhteenvetotaulukko,
    jossa kerrotaan värit ja niiden tarvitsemat lankamäärät metreinä. Taulukon alle tulee myös tieto siitä, minkä pituiselle loimelle
    laskelma on tehty ja montako lankoja (eli pirran reikiä ja rakoja) on yhteensä. Tätä jälkimmäinen toimii tarkistuslukuna,
    sen pitää täsmätä mallin yläreunassa annettuun lukuun.
</p>

<p>Jos käyttäjä tulostaa sivun selaimen tulostustoiminnolla hän saa sivun, jossa on paljon turhaa. Toivottavasti kuitenkin Taulukon
    alle sijoitettu Tulosta laskelmat-painike on riittävän houkutteleva, koska sillä saa vain tulostaulukon ja sen alla
    olevat yhteenvetotiedot.
</p>

<button><a class="red noul" href="./">Laskuriin</a></button>

<hr>

<p class="footer">&copy; Mari Voipio 2023, mari.voipio@lucet.fi</p>


</div>

</body>
</html>