<!DOCTYPE html>
<html lang="en">
<head>
<meta charset="UTF-8">
<title>Tarina pirtanauhalaskurin synnystä</title>
<meta name="viewport" content="width=device-width,initial-scale=1">
<link rel="stylesheet" href="css/colors.css">
<link rel="stylesheet" href="css/layout.css">
<link rel="stylesheet" href="css/print.css">
<link rel="preconnect" href="https://fonts.googleapis.com">
<link rel="preconnect" href="https://fonts.gstatic.com" crossorigin>
<link href="https://fonts.googleapis.com/css2?family=Roboto&display=swap" rel="stylesheet">
</head>

<body class="muusivu">

<h1>Tarina pirtanauhalaskurin synnystä</h1>

<p>Pirtanauhalaskurin siemen kylvettiin viime syksynä, kun vedin Facebookissa pirtanauhan yhteiskudontaa. Osallistujat eivät olleet
    koskaan tehneet pirtanauhaa, joten kaikki piti opettaa - myös ne kaavat, joilla lasketaan loimen ja langan tarve. Löysin kyllä verkosta
    useita pirtanauhan suunnitteluun tarkoitettuja ohjelmia, joista yhdestä on tullut suosikkini, mutta kaikki lopettavat laskemisen
    viimeistään siinä vaiheessa, kun on raportoitu, montako punaista ja montako valkoista lankaa tarvitaan. Koodaamani laskuri
    yrittää vastata tähän tarpeeseen.
</p>

<h2>Alussa oli suunnitelma - tai kaksi</h2>

<p>Kun yhtäkkiä ymmärsin, että voisin koodata laskurin harjoitustehtävänä, tein siitä
    <a class="red" href="https://app.moqups.com/10mpBBxg7UHpGiMu8z07xEqDceaHoq5v/view/page/aa209b512">pikaisen hahmotelman Moqupsilla</a>.
Sitten kävi niin, että toisella kurssilla piti tehdä käyttöliittymäsuunnittelua ja jotenkin sekin tuli tehtyä pirtanauhasta. Näin minulla
oli käytössä valmis väripaletti. Se on tehty <a class="red" target="_blank" href="https://color.adobe.com/create/image">color.adobe.com</a>-palvelun avulla suoraan
laskurin taustana olevasta <a class="red" target="_blank" href="https://www.finna.fi/Record/skm.158567390330000">Suomen käsityön museon nauhakuvasta</a>.</p>

<img class="centered" src="img/palette.png">

<h2>Sitten tuli peruskoodi</h2>

<p>Koska epäilin, että projektin kanssa tulee kiire, valitsin ketterän kehityksen mallin: ensin koodi, jossa on perustoiminnallisuus,
    sitten ulkonäön viritys css-koodilla, lopuksi koodin hienosäätö. Perusmuotoista dokumentaatiota tein matkan varrella mahdollisimman paljon,
    koska sen kerääminen kasaan jälkikäteen on yleensä paljon tuskallisempaa.
</p>

<p>Onneksi olin vahingossa suunnitellut systeemin, jonka alkupää oli helpompi koodata, niin tuli ensin harjoiteltua perusasioita.
    Ensimmäinen laskuri vain kysyy kaksi numeroa, suorittaa yksinkertaisen laskutoimituksen ja pulauttaa tuloksen ruudulle. Tuloksen kopiointi
    leikepöydällekin oli teoriassa helppoa, käytännössä ei. Lopulta ymmärsin muuntaa <span class="monospace">pituus</span>-muuttujan arvon stringiksi ja homma alkoi toimia.
</p>

<p>Toinen pätkä oli muuttujan <span class="monospace">pituus</span> vaihtaminen komennosta. Peruskoodi syntyi aika vähällä, mutta uuden arvon tekeminen
globaaliksi ei ollut onnistua. Jostain sitten löytyi kikka <span class="monospace">upituus = pituus;</span>, jolla annettu uusi pituus pakotetaan globaaliksi,
jotta se toimii seuraavassa vaiheessa oikein.</p>

<p>Kolmas osuus oli sitten haasteellisempi. Olisin voinut päättää, että pirtanauhassa on korkeintaan kuusi väriä ja tehdä kiinteän taulukon,
    mutta piti sitten nyhrätä kasaan dynaaminen taulukko. Rivin lisääminen ja rivin poistaminen oli vielä suhteellisen helppoa,
    mutta sitten olisi pitänyt saada joka solulle oma id ja entä jos välistä ottaakin rivin pois? Ja miten ne id:t ylipäänsä numeroidaan
    niin, että uuden rivin myötä tulee esimerkiksi sama id isommalla numerolla? Ja miten niitä sitten käytetään?
</p>

<p>Tulostaulukko-ongelma ratkesi lopulta matriisilla. Ensin piti keksiä tai oikeastaan löytää ja soveltaa sellainen silmukka, jolla
    luetaan tiedot sarake kerrallaan jokaisen omaksi matriisikseen (<span class="monospace">vari_array[ ]</span>,
    <span class="monospace">lmaara_array[ ]</span>, <span class="monospace">tupla_array[ ]</span>). Kaksi ensimmäistä eli
    lankaväri ja lankojen määrä luetaan sisään sellaisenaan, kolmas on tuplausvalinta ja jos sitä ei ole valittu, arvo on 1 ja jos se on
    valittu (checked), arvo on 2. Näistä sitten lasketaan seuraavalla silmukalla uusi matriisi
    <span class="monospace">pituus_array[ ]</span>, jossa siis kerrotaan loimen
    pituus lankamäärällä ja tarvittaessa vielä kahdella (jos tuplaus on päällä). Lopuksi koko roska jaetaan sadalla, jotta saadaan metrejä
</p>

<p>Tässä vaiheessa minulla oli siis kaksi matriisia, joissa toisessa on langan väri ja toisessa tarvittava lankamäärä metreinä. Elämää
    helpotti se, että nämä matriisit ovat aina saman pituiset. Niissä voi olla tyhjiä arvoja, mutta ei tarvitse etsiskellä pidempää,
    pituusmitan silmukkaa varten voi ottaa kummasta vain. Sitten selvitin, miten matriisit yhdistetään vuorotellen matriisiksi
    <span class="monospace">t_array[ ]</span>.
    Siitä saakin sitten parilla sisäkkäisellä silmukalla rakennettua valmiin html-taulukon.
</p>

<p>Viimeisessä vaiheessa piti askarrella nappeja taulukon alle. Tein tulostuksen ihan peruskomennolla ja ajattelin säätää sitä css:n avulla.
    Tyhjennys oli vähän haastavampi, koska taulukon nollaaminen ei ollutkaan ihan pikkujuttu. Lopulta tajusin, että taulukko pitää
    poistaa alhaalta käsin, koska taulukon rivimäärä tietenkin pienenee aina, kun siitä ottaa rivin pois.
</p>

<p>Helpoin homma koko koodaamisessa oli määräillä sitä, mitä rivejä milloinkin näytetään ja mitä poistetaan. Näin esimerkiksi tulostusnappi
    näytetään vasta, kun on jotain tulostettavaa.
</p>

<p>Tuuppasin koodatun sivun netlify:hyn, jotta on ainakin jotain jätettävää. Muuten meni hienosti, mutta osa toiminnoista lakkasi 
    käyttäytymästä. Melkoisen ähertämisen jälkeen ymmärsin, että tämä johtui välimuistista ja että se piti ohittaa <span class="monospace">location.reload</span>-komennolla
    silloin, kun tiedot tyhjennetään. Komennon testaaminen paikallisesti oli erittäin hankalaa, mutta kun tuupppasin uuden koodin
    verkkoon, kaikki alkoi toimia eikä ole ryttyillyt sen jälkeen.
</p>


<h2>Sitten viilattiin ulkonäköä</h2>

<p>Kun peruskoodi vihdoin toimi, oli aika kerrata CSS:n käyttöä. Tämä oli paljon nopeampi operaatio, perusasiat on joskus 
    kuitenkin osattu, ja värimaailma oli selvillä. Fontinkin vetäisin suoraan toista projektia varten kaivetusta listasta <a class="red"
    target="_blank" href="https://wplook.com/top-sans-serif-fonts/">Top 10 Sans-Serif Fonts Used by Web Designers in 2022</a> - Roboto
    on Androidin fontti ja suosituin sans-serif, päätin olla sooloilematta ja otin sen. Sivulta löytyy kätevästi linkki Google Fontsiin 
    ja siellä on hyvät ohjeet siitä, miten fontin saa sivustolleen (varalla on sitten Verdana, Arial, sans-serif). 
</p>

<p>Ylipäänsä ulkonäköpuolella on vähän mitään erityisen hienoa tai omituista. Olen jo vanhastaan tottunut tekemään kaiken mahdollisen 
    tyylitiedostolla, joten itse html on ihan perusmallia. Jos ja kun laskuri tulee jollekin kotisivulleni verkkoon, on paljon helpompaa, 
    kun sen saa yhtenäisen näköiseksi vain css-tiedostoa vaihtamalla ja vähän hienosäätämällä.
</p>


<h2>Perustoimintojen perään vähän validaatiota</h2>

<p>Huomasin itse koodausvaiheessa, että loppupäätä säätäessä on hyvin helppo unohtaa asettaa loimen pituus jollain tavalla ja sitten
    tuli kummallisia taulukoita ja laskutuloksia. Joten ensimmäisenä viritin kaikki skriptit tarkistamaan, että loimen pituudella on 
    arvo välillä 10-2000. Alun loimilaskuri antaa virheilmoituksen, jos loimen pituutta ei ole, lisäloimen pituus saa olla tyhjä tai välillä 
    0-200. Toisen osuuden lankalaskuriin ei saa lisää rivejä, jos loimen pituutta ei ole annettu eikä se myöskään laske mitään, jos 
    se ei tiedä loimen pituutta.
</p>

<p>Taulukon validointi oli vaikeaa, kun soluilla ei ole id:tä. Pakollinen ja kiinteä ensimmäinen rivi on validoitu siten, että jos 
    sillä ei ole langan nimeä ollenkaan ja/tai lankamäärää, ei voi tehdä uusia rivejä eikä langan menekkiä lasketa vaan aina saa 
    virheilmoituksen. Osa validointiongelmasta ratkesi myös sillä, että määritin numeroruudut numeroiksi. Lisäksi menekkilaskuri 
    (funktio <span class="monospace">findData( )</span>) antaa virheilmoituksen, jos lankamäärä ei ole välillä 1-100. Yli sataa yhtä 
    väriä ei pitäisi kenenkään tarvita, leveimmät suomalaiset pirtanauhat taitavat olla luokkaa 103-105 lankaa ja silloin värejä 
    on useampia.<br> 
    Värin nimeksi voi nyt laittaa mitä vain, mutta se on oikeastaan vain käyttäjän ongelma. Yritin rajoittaa sen HTML5-koodilla 
    alfanumeeriseksi, mutta se ei onnistukaan tällaisessa lomakkeessa ihan noin vain eikä homman koodaaminen JavaScriptillä ole ihan 
    helppo nakki, niin jätin väliin.<br>
    Validoinnin pitäisi nyt olla siis sillä asteella, että aina on jotain laskettavaa ennen kuin laskurit oikeasti menevät päälle ja 
    että numeroiksi ei voi syöttää mitään ihan mahdotonta niin kuin vaikka negatiivista lankamäärää.
</p>

<h2>Viimeinen viilaus</h2>

<p>Tulostuksen huonous alkoi ärsyttää niin paljon, että päätin tehdä sen uusiksi. Oikeastihan käyttäjä tarvitsee vain sen ihan viimeisen 
    taulukon ja varmistusluvut siitä alta, ei mitään muuta. Yhden <span class="monospace">div</span>-elementin tulostaminen osoittautuikin 
    sitten ihan äärelliseksi tehtäväksi, vaikeinta oli saada systeemi tekemään se tyylitiedoston kera, jotta esimerkiksi fonttivärit 
    saatiin vaihdettua mustavalkotulostukseen sopiviksi.
</p>

<p>Tämän jälkeen näpertelin vielä siellä täällä, viritin kaksi alinta nappia (Tulosta ja Tyhjennä) rinnakkain ja väkästelin tyhjän 
    tilan kanssa ja kaikenlaista muuta pienempää, mutta siinä se nyt sitten oli. Vielä META-sivut kasaan ja video purkkiin ja tehtävä 
    on tältä erää tehty.
</p>


<h2>Lähteet</h2>

<p>Mitä vähemmän lahjakkaat ohjelmoijat ennen tekivät ennen kuin oli Googlea? Kai se oli vain sitten selvittävä O'Reillyn sarvikuonokirjalla
    ja räpellettävä parhaansa mukaan. En varsinaisesti kopioinut koodia mistään uusinta tulostuspätkää 
    lukuunottamatta, mutta malleja, vinkkejä ja vastauksia ongelmiin etsin kyllä senkin edestä. Ainakin tässä vaiheessa "uraani" Olen 
    ennemminkin sitkeä kuin lahjakas, ongelmanratkaisukyvyt kyllä kehittyivät projektin varrella aika lailla.
</p>

<h3>HTML ja CSS</h3>

<ul>
<li>Lots of HTML, CSS coding checked at: <a class="red" href="https://www.w3schools.com/">https://www.w3schools.com/</a></li>
<li>Trashcan icon: Font Awesome icon usage tip: <a class="red" href="https://www.w3schools.com/css/css_icons.asp">https://www.w3schools.com/css/css_icons.asp</a>
    and <a class="red" href="https://fontawesome.com/docs/web/add-icons/how-to">https://fontawesome.com/docs/web/add-icons/how-to</a></li>
<li>Top 10 Sans-Serif Fonts Used by Web Designers in 2022: <a class="red" href="https://wplook.com/top-sans-serif-fonts/">https://wplook.com/top-sans-serif-fonts/</a></li>
<li>Roboto font download page and usage instructions: <a class="red" href="https://fonts.google.com/specimen/Roboto">https://fonts.google.com/specimen/Roboto</a></li>
<li>Forms in tables: <a class="red" href="https://www.geeksforgeeks.org/how-to-use-tables-to-structure-forms/">https://www.geeksforgeeks.org/how-to-use-tables-to-structure-forms/</a></li>
<li>How to add icons in the button in HTML? <a class="red" href="https://www.geeksforgeeks.org/how-to-add-icons-in-the-button-in-html/">https://www.geeksforgeeks.org/how-to-add-icons-in-the-button-in-html/</a></li>
<li>Two buttons side by side: <a class="red" href="https://stackoverflow.com/questions/52544089/how-to-create-two-html-buttons-side-by-side">https://stackoverflow.com/questions/52544089/how-to-create-two-html-buttons-side-by-side</a></li>
<li>Input type number: <a class="red" href="https://www.techiedelight.com/restrict-html-input-text-box-to-allow-only-numeric-values/">https://www.techiedelight.com/restrict-html-input-text-box-to-allow-only-numeric-values/</a></li>
<li>Why my HTML5 form instant validation doesn't work: <a class="red" href="https://fellowtuts.com/html-css/html5-required-attribute-validation-not-working/">https://fellowtuts.com/html-css/html5-required-attribute-validation-not-working/</a></li>
</ul>

<h3>JavaScript</h3>

<ul>
    <li>parseInt tip: https://www.tutorialspoint.com/javascript-plus-sign-concatenates-instead-of-giving-sum</li>
    <li>Check empty string: https://www.freecodecamp.org/news/javascript-check-empty-string-checking-null-or-empty-in-js/</li>
    <li>copy to clipboard: https://www.w3schools.com/howto/howto_js_copy_clipboard.asp</li>
    <li>Making a paragraph appear or disappear on click: https://www.sean.co.uk/a/webdesign/javascript_hide_reveal_appear_disappear.shtm</li>
    <li>Inserting a row at the bottom of the table: https://linuxhint.com/add-row-to-html-table-using-javascript/</li>
    <li> the table row you click on: https://www.w3schools.com/jsref/met_table_deleterow.asp</li>
    <li>Extracting data from a HTML table: https://code-boxx.com/javascript-get-html-table-data/ (didn't work because I didn't have values)</li>
    <li>Getting input value from HTML table without id: https://stackoverflow.com/questions/56607473/how-to-get-input-value-without-id-from-table</li>
    <li>Multiplying arrays to get a new array: https://www.tutorialspoint.com/how-to-multiply-two-arrays-in-javascript</li>
    <li>Making local variable into a global one (for setting a new warp length): https://stackoverflow.com/questions/27887884/how-to-make-a-local-variable-into-a-global-in-javascript</li>
    <li>Merging two arrays in turn: https://dev.to/miku86/javascript-katas-merge-two-arrays-2gb1</li>
    <li>Converting the single array into a table: https://jsfiddle.net/k3ptoc4k/5/</li>
    <li>Get number of table rows from a HTML table: https://stackoverflow.com/questions/11742946/get-the-number-of-rows-in-a-html-table</li>
    <li>Printing a single div _with_ CSS: https://stackoverflow.com/questions/21379605/printing-div-content-with-css-applied</li>
    <li>Data validation basics: https://www.javatpoint.com/javascript-form-validation</li>
    <li>Validating input as numbers in a range: https://www.w3schools.com/js/tryit.asp?filename=tryjs_validation_number</li>
    <li>Replacing empty entries into zeros in an array:https://stackoverflow.com/questions/51259553/replacing-empty-with-zero-values-in-array</li>
</ul>

<h3>Visual Studio Code</h3>

<ul><li>Extension "Surround with Tag": <a class="red" href="https://marketplace.visualstudio.com/items?itemName=BalduinLandolt.surround-with-tag">https://marketplace.visualstudio.com/items?itemName=BalduinLandolt.surround-with-tag</a></li></ul>

<h2>Tehtävälista</h2>

<p>Toivomusten tynnyrihän on loputon, mutta se saa nyt odottaa aikaa parempaa. Kirjoitan kuitenkin tähän muistiin suunnitelmat, niin 
    eivät pääse unohtumaan, jos tulee tauko koodauksessa.
</p>

<ul id="todo">

    <li>Dokumentaatio, dokumentaatio, dokumentaatio. JavaScript-tiedostoon pitää vähän lisäillä kommentteja sen toiminnasta, 
        tyylitiedostot pitää ehdottomasti kommentoida (minimissään layout.css, joka on pisin) ja kun kerran koodi on julkista, niin 
        varmaan README-tiedostonkin pitäisi olla jotenkin informatiivinen. Tunnen itseni ja tiedän, että jos katson css-tiedostoja 
        kolmen kuukauden päästä, minulla ei enää ole harmainta aavistustakaan siitä, miksi esimerkiksi
        <span class="monospace">iframe.centered</span> on olemassa (se kuuluu <a class="red" href="pirtanauha.html">taustatietosivuun</a>, ei
        itse laskuriin).
    </li>

    <li>Laskuria ei ole testattu kännykällä eikä edes tabletilla eikä sitä ole erityisesti tehty responsiiviseksi. Sen pitäisi periaatteessa toimia, mutta voi olla, että esimerkiksi
    taustakuva kannattaisi ehkä ottaa pois, jos näytön leveys on pienempi kuin x pikseliä.</li>

    <li>Ulkonäköä voisi vielä viilata. Käytettävän loimen pituuden voisi merkitä paremmin, ehkä lihavoinnilla tai huomiovärillä
        (kirkkaanpunainen varoitusväri jäi vielä käyttämättä), ja varmaan jotain muutakin voisi vielä säätää. Joskus tekstisyöte,
        johon kirjoitetaan jotain jää valkoiseksi eikä saa asettamaani munankuorenväristä pohjaväriä, mutta se on aika pieni
        kauneusvirhe.
    </li>
    
    <li>Validaatio on testattu päällisin puolin ja sen <em>pitäisi</em> toimia riittävällä tarkkuudella, mutta olisi hyvä testailla
    esimerkiksi raja-arvoilla.</li>

    <li>Silloin tällöin langanpituuslaskuri tuottaa jänniä desimaalilukuja. Tiedän tämän johtuvan JavaScriptin tavasta käsitellä numeroita ja siitä, että jaan
        sadalla, mutta se pitää fiksata jotenkin. Oikeastaan haluaisin pyöristää numerot aina ylöspäin lähimpään metriin, mutta se
        osoittautui liian haasteelliseksi ja aikaavieväksi tähän väliin. Peruspyöristäminen on helppoa, mutta nyt pitäisi pyöristää 
        nimenomaan aina ylös, koska ketään ei naurata, jos lanka loppuu 30 cm ennen kuin loimi on valmis.
    </li>

    <li>Olisiko kuitenkin kiva, että värivalinnan voisi tehdä paletista tai jopa vapaasti isosta taulusta? Se ratkaisisi validaatio-ongelmat kätevästi, mutta
        toisaalta silloin mittataulukko olisi aina pakko tulostaa väreissä. Jos käytetään rajattua palettia, käyttäjä joutuu myös joskus
        tekemään kompromisseja (nimim. kokemusta on). Jos värin nimen saa kirjoittaa itse, voi kutsua sitä vaikka persikanvihreäksi, jos haluaa.
        Tai jos ei ole varma siitä, mitä värejä haluaa käyttää, voi vaikka laskea ne vain nimillä "kuviolangat" ja "taustalangat" tai "väri1"
        ja "väri2".<br>
        Löysin aika kivan komponentin, jota voisi käyttää palettiin, mutta päätin kuitenkin jättää tällä kertaa väliin:
        <a class="red" target="_blank" href="https://www.cssscript.com/swatch-color-picker/">Swatchy.js</a>. Voi olla, että
        otan sen käyttöön sitten, kun ymmärrän sen toiminnan paremmin ja osaan säätää sitä. Kun selviää, <em>mitä</em> se oikeasti
        tuottaa, voi sen jonkin sitten siirtää värineliönä tulostaulukkoonkin. Juuri nyt ei ymmärrys ehkä vielä riitä.
    </li>

    <li>Laskurin loppuun voisi liittää vielä yhden lisälaskurin. Oikein hyvä koodaaja ymppäisi sen tulostaulukkoon, mutta en tiedä,
        viitsinkö. Se voisi kuitenkin laskea, että jos lankaa on vaikka 440 metriä 100 grammassa, niin montako grammaa rankaa tarvitaan 
        vaikka 36 metriin. Siinäkin voisi joko käyttää samaa numeroa koko ajan tai sitten jos tekisi oikein hienon, voisi asettaa 
        langan painon jokaiselle värille erikseen. Siinäkin voi vielä tehdä hankalasti niin, että paino ilmoitetaan joko 50 grammalle tai 
        100 grammalle tai sitten niin, että pistää käyttäjän laskemaan sen itse aina 100 grammalle.<br>
        Luulen, että tämä onnistuisi taulukkomuodossakin minulta, kun peruskoodi on olemassa, mutta ihan nyt tähän väliin en jaksa sen 
        kanssa askarrella. Ehkä kesällä tai jotain.
    </li>

</ul>


<h2>Tuotantokäyttöön?</h2>

<p>Olen vakavasti sitä mieltä, että laskuri tulee tuotantokäyttöön. Minulla on tekeillä pirtanauhaa käsittelevä sivusta pirtanauha.blog,
    mutta se on WordPressin palvelussa eikä tällä hetkellä ostamani Personal-paketti tue JavaScriptiä. Saattaa olla, että päivitän 
    palvelupaketin muista syistä ja silloin saan laskurinkin tuonne.<br>
    Toinen vaihtoehto on tuupata laskuri nyörihaarukkasivustolleni lucet.fi, joka tarvitsee epätoivoisesti ulkonäköremontin. Sivuston 
    on käsin koodattu eikä palvelinhotellilla ole mitään JavaScriptiä vastaan, joten sinne laskuri olisi helppo tipauttaa. Sille voisi 
    vaikka tehdä oman tyylitiedoston pirtanauha.blogia mukaellen (kun ensin saan siellä päätettyä, mitä teen) ja linkittää sieltä 
    takaisin pirtanauhasivustolle. Tämä olisi myös hyvä pika/väliaikaisratkaisu, voisin laittaa nyt tehdyn laskurin ja sen tyylitiedostot 
    ihan suoraan tuonne vaikka saman tien.
</p>

<p>Vähän ajattelin, että kun tämä lopullinen tehtäväversio on valmis annan laskurin osoitteen yhteiskudontaryhmässä ja sanon, 
    että saa testata. Olemme juuri saaneet valituksin mallin tämän kevään poimitun pirtanauhan yhteiskudontaan, joten loimen 
    luominen alkaa olla ajankohtainen asia itse kullakin. Minä nyt varmaan vetäisen rullalangasta pöydän pituisen loimen mitään 
    menekkiä laskematta, mutta jollakulla muulla voi olla tarve tarkistaa, riittääkö lanka vai pitääkö mennä kauppaan.
</p>

<hr>

<p class="footer">&copy; Mari Voipio 2023, mari.voipio@lucet.fi</p>

    
</body>
</html>